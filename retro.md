Start, Stop, Continue, More Of, Less Of Wheel on retrospektiivitekniikka, jolla kartoitetaan sprintin jälkeen, mitä käytänteitä tiimin tulisi jatkaa, ja mitä tulisi muokata. Yksinkertaisimmillaan, retron vetäjä piirtää paperille ympyrän ja jakaa sen Start, Stop, Continue, More Of ja Less Of sektoreihin. Tämän jälkeen tiimin jäsenet vastaavat kysymyksiin siitä mitä tiimin tulisi jatkossa tehdä, mikä tekeminen tulisi lopettaa, mitä tulisi jatkaa, mitä saisi olla lisää ja mitä vähemmän.

Glad, Sad, Mad on samanlainen retrospektiivitekniikka, mutta tiimin jäsenet kirjoittavat itsenäisesti lapuille, mistä asioista sprintin aikana he olivat iloisia, mitkä asiat olivat ikäviä, ja mitkä tiimistä riippumattomat asiat vaivasivat sprintin aikana. Tämän jälkeen tiimin jäsenet äänestävät asioiden tärkeydestä, jonka jälkeen asioita käydään yhdessä läpi tärkeysjärjestyksessä tärkeimmästä vähiten tärkeään, tai kunnes retron aikaraja tulee vastaan.
